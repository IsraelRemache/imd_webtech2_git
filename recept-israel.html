<!DOCTYPE html>
<html>

<head>
    <meta charset="utf-8">
    <meta http-equiv="X-UA-Compatible" content="IE=edge">
    <title>Recept Israel</title>
</head>

<body>

    <h1>Lasagne</h1>

    <h2>Benodigdheden</h2>

    <p>
        De ingrediÃ«nten in dit recept zijn voor 4 personen. 1/2 a 1 ui, 3 teentjes knoflook, 500 gr. rundergehakt, italiaanse kruiden (basilicum, oregano, majoraan, peterselie, paprikapoeder), 1 laurierblaadje, sambal, 3 kleine blikjes tomatenpuree, 1 blik gepelde tomaten in stukjes, 1 pakje gezeefde tomaten, 1 pak voorgekookte lasagnevellen, olijfolie, 2 bolletjes mozzarella (of evt. 8 plakken jonge kaas), 50 gr. boter, 50 gr. bloem, 500 ml. koude melk, suiker, peper en zout.
    </p>

    <h2>Bereidingswijze</h2>

    <p>
        Voor de bolognesesaus de ui snipperen en in een grote koekenpan met wat olijfolie fruiten, halverwege de fijngesneden knoflook toevoegen. In de kleine braadpan de tomatenpuree hard verwarmen (blijf roeren, anders brandt ze aan),tot deze niet zurig meer ruikt. Het ui/knoflook/olie mengsel toevoegen. In de grote koekenpan weer wat olijfolie verwarmen en het gehakt met de kruiden, zout en peper rul bakken. Toevoegen aan het tomatenpureemengsel, gepelde tomaten en gezeefde tomaten toevoegen en op smaak brengen met sambal, suiker en evt. nog wat kruiden en een laurierblaadje toevoegen. 1/2 uur a 3 kwartier op laag vuur laten sudderen met deksel op de pan, af en toe roeren. Ondertussen de oven voorverwarmen op 180 gr. C. Voor de bechamelsaus de boter smelten (niet bruin laten worden), bloem erdoor roeren en verwarmen (schrik niet; het wordt een soort klont, maar dat komt goed!). Daarna beetje bij beetje de koude melk met een garde erdoor roeren. Laten koken en blijven roeren tot je een dikke saus hebt. Op smaak brengen met zout en peper. In een ingevette ovenschaal 1 laag lasagnevellen leggen. Vervolgens bedekken met 1/3 van de bechamelsaus, 1/3 van de bolognesesaus en 1 in plakjes gesneden bolletje mozzarella of 4 plakken kaas. Nu weer herhalen met een laag lasagnevellen, saus en kaas, vervolgens nog zo'n laag maar dan zonder kaas. Afdekken met aluminium-folie en in de oven schuiven, boven het midden. Na 30 min. de folie verwijderen en nog 15 min. in de oven laten. Als het "knettert" is het klaar.
    </p>


</body>

</html>